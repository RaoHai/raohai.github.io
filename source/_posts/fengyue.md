title: 且看江南風月
date: 2016-02-18 17:02:56
banner: /img/jiangnanfengyue.jpg
tags: 雜俎
---

乙未年末，天雪。約往斷橋踏雪。甫至，遊人穿梭，爭相留影。餘笑曰，張陶庵曾言：「西湖雨雪則寂廖」，昨是今非。

過湖濱，碧水如緞，輕波如皺；暈山皴樹，勾樓點影，皆爲墨染。流連須臾，忽有煩事叨擾。

餘感蘇學士《行香子》，乃誦：「幾時歸去，做個閒人。對一張琴，一壺酒，一溪雲。」

妻哂曰:「琴、酒、雲一句,倒似葛長庚一闋《水調歌頭》」。誦曰:

誤觸紫清帝，謫下漢山川。既來塵世，奇奇怪怪被人嫌。懶去蓬萊三島，且看江南風月，一住數千年。天風自霄漢，吹到劍峰前。

做些詩，吃些酒，放些顛。木精石怪，時時喚作地行仙。朝隱四山猿鶴，夜枕一天星斗，紙被裡雲眠。夢為蝴蝶去，依約在三天。

餘喟然嘆曰：「且看江南風月」，吾與汝也。

